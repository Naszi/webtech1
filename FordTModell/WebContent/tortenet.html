<!DOCTYPE html>
<html>
<head>
<meta charset="UTF-8">
<link rel="stylesheet" type="text/css" href="css/stylesheet.css" />
</head>
<body>
	<div class="right">
		<img class="home" src="image/Ford T-modell.jpg">
	</div>
	<p>Amikor Henry Ford megalapította vállalatát, a Ford Motor
		Companyt, a világ útjain még körülbelül csak 200 000 gépkocsi
		közlekedett. Ekkor az autó ritka luxuscikknek számított, s ezeket
		egyéni kívánságra, egyedi alkatrészekből szerelték össze, így a
		javításuk nehézkes és nagyon költséges volt. 1908-tól, gyökeres
		változást hozva, a T-modell tette népszerűvé az autózást Amerikában.
		Az első sorozatgyártású Bádog Böskét 1908. augusztus 12-én gyártották
		le, és szeptember 27-én hagyta el a detroiti Piquette gyárat. 1927.
		május 26-án Henry Ford már azt nézhette, ahogy a Highland Park-beli
		(Michigan) szerelőszalagot elhagyta a tizenötmilliós darabszámot elérő
		T-modell.</p>

	<p>Az 1903-as gyáralapítás óta, a T-modellt megelőzően, több Henry
		Ford által gyártott autó is forgalomba került. Annak ellenére, hogy az
		elsőt A-modellnek hívták, nem jelenti azt, hogy 19-féle autót
		gyártottak előtte, mivel voltak ezek között olyanok is, amik csak
		prototípusok maradtak. Közvetlenül a T-modell előtt az S-modell volt,
		ami egy továbbfejlesztett változata az N-modellnek, míg a T-modell
		utódja az A-modell lett (az U-modell helyett). Ezt a vállalat azzal
		magyarázta, hogy az új autó merőben eltérő volt. Henry Ford elölről
		akarta kezdeni a számozást. A T-modell volt az első autó, aminek a
		tömeggyártása mozgó futószalagon, tipizált, csereszabatos
		alkatrészekkel készült, és piacként a középréteget célozta meg (a
		legelső tömegesen gyártott autó az Oldsmobile Curved Dash volt).</p>
</body>
</html>